# **Ανάλυση Απαιτήσεων**

&nbsp;

## Εφαρμογή και πλαίσιο δημιουργίας της
&nbsp;&nbsp;&nbsp;&nbsp;&nbsp;&nbsp;Το όνομα της εφαρμογής μας είναι iplan4kids της εταιρίας iplan.  Το παρόν έγγραφο με την περιγραφή και ανάλυση των απαιτήσεων πρέπει να έχει παραδοθεί μέχρι τα μεσάνυχτα της Τετάρτης 15/11.  Το έγγραφο των τεχνικών προδιαγραφών όπου καλούμαστε να εξηγήσουμε ακριβώς πώς θα γίνει η υλοποίηση θα παραδοθεί μέχρι τα μεσάνυχτα της Τετάρτης 13/12. Τέλος, το έγγραφο της παρουσίασης της δοκιμαστικής έκδοσης της πλατφόρμας θα παραδοθεί μέχρι τα μεσάνυχτα της 17ης Ιανουαρίου. 

## Σκοπός του Συστήματος 

&nbsp;&nbsp;&nbsp;&nbsp;&nbsp;&nbsp;Το σύστημα το οποίο καλούμαστε να υλοποιήσουμε αποτελεί μια διαδικτυακή πλατφόρμα, σκοπός της οποίας είναι να φέρει κοντά παρόχους ψυχαγωγικών δραστηριοτήτων για παιδιά και γονείς που αναζητούν τέτοιες υπηρεσίες για τα παιδιά τους. 

&nbsp;&nbsp;&nbsp;&nbsp;&nbsp;&nbsp;Πιο συγκεκριμένα, για την πλευρά των γονέων-χρηστών της εφαρμογής, στόχος μας είναι η εύκολη πρόσβαση, ευχάριστη περιήγηση και επιλογή των κατάλληλων δραστηριοτήτων, βάσει των χαρακτηριστικών που αυτοί θέτουν ως επιθυμητά. Αντιστοίχως για τους παρόχουςχρήστες, στόχος μας είναι η οργανωμένη παρουσίαση των υπηρεσιών τους στους γονείς-χρήστες, και κατ’ επέκταση εν δυνάμει πελάτες, και επομένως η κατά το δυνατόν διεύρυνση του πελατολογίου τους. 

&nbsp;&nbsp;&nbsp;&nbsp;&nbsp;&nbsp;Απώτερος σκοπός της λειτουργίας του συστήματος είναι η δημιουργία κερδών. Τα κέρδη μας θα προέρχονται από χρεώσεις πάνω στους παρόχους, οι οποίοι θα καλούνται να πληρώσουν ένα τέλος εγγραφής στην πλατφόρμα και στη συνέχεια θα μπορούν να αγοράσουν «θέσεις» για την ανάρτηση των υπηρεσιών που προσφέρουν. 

## Επιχειρηματική βιωσιμότητα
&nbsp;&nbsp;&nbsp;&nbsp;&nbsp;&nbsp;Αναλυτικότερα,για να είναι οικονομικά βιώσιμη η ηλεκτρονική πλατφόρμα που θα δημιουργηθεί , πρέπει να αποδίδει σταθερά και αξιόπιστα κέρδος στους μετόχους της, ώστε αυτοί να συνεχίζουν να χρηματοδοτούν τη λειτουργία της.

&nbsp;&nbsp;&nbsp;&nbsp;&nbsp;&nbsp;Για να γίνει αυτό επιλέξαμε ως άμεση ομάδα οικονομικής εκμετάλλευσης τους παρόχους των events και δραστηριοτήτων, με δύο τρόπους.
1)Πληρωμή παγίου(300 ευρώ) κατα την εγγραφή τους στην πλατφόρμα, αποφεύγοντας με αυτόν τον τρόπο κακόβουλες εγγραφές.
2)Πληρωμή ανα event, με την οποία πληρωμή θα παρέχεται κωδικός στον πάροχο τον οποίο θα μπορεί να χρησιμοποιήσει ανάλογα με το είδος της δραστηριότητας και το χρόνο που θα την προβάλει στην εφαρμογή(δραστηριότητα σε εξωτερικό χώρο 100 ευρώ/μήνα, δραστηριότητα σε εσωτερικό χώρο 150 ευρώ/μήνα έως 3 μήνες—90 ευρώ/μήνα_135 ευρώ/μήνα έως 6 μήνες—80 ευρώ/μήνα_120 ευρώ/μήνα για παραπάνω)

&nbsp;&nbsp;&nbsp;&nbsp;&nbsp;&nbsp;Οι γονείς/γενικοί χρήστες θα χρησιμοποιηθούν ως έμμεση ομάδα οικονομικής εκμετάλλευσης, ουσιαστικά ως μέσο διαφήμισης της ίδιας της πλατφόρμας ώστε να υπάρξει η χρήση της από τους παρόχους.Έτσι η αγορά των εισιτηρίων των δραστηριοτήτων δεν θα έχει κάποια πρόσθετη επιβάρυνση, παρά μόνο το πόσο που ζητάει ο πάροχος.

&nbsp;&nbsp;&nbsp;&nbsp;&nbsp;&nbsp;Για την επιπλέον προώθησή της, η πλατφόρμα θα παρέχει οικονομικές ευκολύνσεις σε τακτικούς (μεγάλη χρηση της εφαρμογης από αυτούς) χρήστες της.Πιο συγκεκριμένα, 1) θα παρέχεται δώρο ένα μηνιαίο event ανα 12 μηνιαία events στους παρόχους και 2) 10 πόντοι δώρο ανα αθροιστική αγορά άνω των 200 πόντων στους χρήστες.

&nbsp;&nbsp;&nbsp;&nbsp;&nbsp;&nbsp;Για την ομαλή λειτουργία και χρήση της εφαρμογής, δεν θα υπάρχει δυνατότητα επιστροφής χρημάτων σε περίπτωση ακύρωσης κάποιου εισιτηρίου, όπως και της μεταφοράς πόντων μεταξύ διαφορετικών χρηστών.

## Εμβέλεια συστήματος (application scope)
&nbsp;&nbsp;&nbsp;&nbsp;&nbsp;&nbsp;Σε αυτό το σημείο, για την πληρότητα του σχεδιασμού μας θα ήταν καλό να εξηγήσουμε ποιό είναι το πεδίο εφαρμογής της πλατφόρμας μας, δηλαδή τι εμπίπτει στην αρμοδιότητά μας και τι όχι. Η ανάλυση του συστήματος που ακολουθεί γίνεται με άξονα το σύστημα κανόνων S.M.A.R.T (Specific, Measurable, Agreed Upon, Realistic, Time Bound).      

(συνοπτικά) Όλα τα εμπλεκόμενα στο project άτομα είναι τα εξής :
1.	Τα 6 μέλη της ομάδας μας
1.	Οι χρήστες της πλατφόρμας, οι γονείς δηλαδή που ενδιαφέρονται να βγάλουν εισιτήριο για κάποια εκδήλωση/δραστηριότητα
1. Οι πάροχοι, δηλαδή εταιρίες και οργανισμοί ψυχαγωγίας, διασκέδασης και επιμόρφωσης, πχ αθλητικοί σύλλογοι, παιδότοποι, πάρκα αναψυχής, επιστημονικοί σύλλογοι, παιδικά πάρτι
1.	Οι stakeholders(μέτοχοι), δηλαδή οι διδάσκοντες του μαθήματος. 

(συνοπτικά) Όσον αφορά τις δραστηριότητες που θα παρέχονται θα υπάρχουν τα εξής κριτήρια :
1.	Η ηλικία του παιδιού, με επιλογές προσχολική, 6-12 ετών και 13-15ετών
1.	Είδος δραστηριότητας, με επιλογές: αθλητισμός, ψυχαγωγία, επιμόρφωση κ.α.
1.	Το κόστος της δραστηριότητας 
1.	Η απόσταση του πελάτη από το εκάστοτε event
1.	Διάρκεια του event 
1.	Περίοδος διεξαγωγής, πχ καλοκαιρινή κατασκήνωση
1.	Διοργανώτρια εταιρία 


&nbsp;&nbsp;&nbsp;&nbsp;&nbsp;&nbsp; Όσον αφορά το πεδίο εφαρμογής της πλατφόρμας μας λοιπόν, οφείλουμε να τονίσουμε ότι δεν εμπίπτουν στην αρμοδιότητα της ομάδας μας οι πληροφορίες και το υλικό που δίνουν οι πάροχοι, όπως και οι ίδιες οι δραστηριότητες. Επίσης, η πληρωμή των παρόχων δε θα γίνεται μέσω της εφαρμογής μας, αλλά μέσω τραπεζικής συνδιαλλαγής. Με αυτό τον τρόπο θα διασφαλίζουμε ότι πρόκειται για νομικό πρόσωπο κι ότι τα επιχειρησιακά στοιχεία που μας έχουν δοθεί είναι ακριβή (όπως ΑΦΜ και τηλέφωνα επικοινωνίας). Ομοίως, δεν αναλαμβάνουμε κάποια ευθύνη για την εγκυρότητα των πληροφοριών που δίνουν και οι γονείς όταν εγγράφονται στην πλατφόρμα.          
&nbsp;&nbsp;&nbsp;&nbsp;&nbsp;&nbsp;Όντας υπεύθυνοι για την ασφάλεια των συναλλαγών και των προσωπικών δεδομένων των χρηστών μας, το πρωτόκολλο layer 4 που θα εφαρμοστεί είναι το HTTPS μέσω self-signed certificate ώστε  να διασφαλιστεί η ασφάλεια και η εγκυρότητα του συστήματός μας. Η θέση της κάθε δραστηριότητας θα φαίνεται μέσω διασύνδεσης με την πλατφόρμα της google, google maps. Συνεπώς, δεν αναλαμβάνουμε κάποια ευθύνη σχετικά με την σωστή και ακριβή τοποθεσία των events στο χάρτη.  Θα φροντίσουμε επίσης να προσαρμόζεται το σχετικό μέγεθος της εικόνας ανάλογα με τις συσκευές των χρηστών, δηλαδή υπολογιστές, tablet και κινητά. Τέλος, η πληρωμή (όσον αφορά τους χρήστες) θα πραγματοποιείται μέσω πόντων και θα δίνεται η δυνατότητα εξαργύρωσης χρημάτων σε πόντους. Περισσότερες λεπτομέρειες πάνω στη χρήση των πόντων και τη λειτουργία του ηλεκτρονικού πορτοφολιού δίνονται αμέσως παρακάτω.


## Πόντοι και ηλεκτρονικό πορτοφόλι 

&nbsp;&nbsp;&nbsp;&nbsp;&nbsp;&nbsp;Λεπτομερώς, λοιπόν, οι πόντοι θα αγοράζονται με τη χρήση πιστωτικής κάρτας, μόνο σε ακέραια ποσά, και προς διευκόλυνση όλων των χρηστών θα ισχύει η ισοτιμία 1 ευρώ = 1 πόντος. Ωστόσο, οι τιμές των εισιτηρίων θα αναπαρίστανται μέχρι και το δεύτερο δεκαδικό ψηφίο. Αυτό σημαίνει ότι θα μπορεί να μείνει υπόλοιπο πόντων δεκαδικής μορφής στον γονέα-χρήστη, το οποίο θα μπορεί εκ νέου να χρησιμοποιηθεί για την αγορά εισιτηρίων.

&nbsp;&nbsp;&nbsp;&nbsp;&nbsp;&nbsp;Οι πόντοι αυτοί θα αποθηκεύονται σε ένα προσωπικό ηλεκτρονικό πορτοφόλι. Το πορτοφόλι αυτό θα παρέχεται αποκλειστικά και μόνο στους γονείς-χρήστες και θα διατηρεί επ’ αορίστου τους πόντους από τη στιγμή που αγοραστούν ή μέχρις ότου τους ξοδέψει ο χρήστης.  
(Για λεπτομέριες σχετικά με την αγορά πόντων βλ. Λειτουργικές Απαιτήσεις)

## Κατηγορίες Χρηστών 

&nbsp;&nbsp;&nbsp;&nbsp;&nbsp;&nbsp;Στο σημείο ατυό και προτού προχωρήσουμε στην ανάλυση των λειτουργικών απαιτήσεων του συστηματός μας, ας πουμε μερικά πράγματα γι αυτούς που θα χρησιμοποιούν την εφαρμογή μας. Οι χρήστες της πλατφόρμας μας, λοιπόν, διακρίνονται σε 4 κατηγορίες:

#### Επισκέπτες (Guest User)

&nbsp;&nbsp;&nbsp;&nbsp;&nbsp;&nbsp;Ο guest αποτελεί την βασικότερη κατηγορία χρήστη. Όλοι οι χρήστες κατα την είσοδο τους στην εφαρμογή συνδέονται ως επισκέπτες και στην συνέχεια μπορούν να κάνουν εγγραφή ή να συνδεθουν αν είναι ήδη εγγεγραμμένοι. Ο χρήστης ως guest έχει την δυνατότητα να χρησιμοποιήσει ανώνυμα την εφαρμογή ώστε να δει τις υπηρεσίες που αυτή διαθέτει και πληροφορίες σχετικά με αυτές(είδος υπηρεσίας, περιοχή, τιμή στην μονάδα συναλλαγής της εφαρμογής, τηλέφωνο επικοινωνίας, σχόλια σχετικά με την υπηρεσία που έχουν γράψει εγγεγραμμένοι χρήστες)  χωρίς όμως να μπορεί να επιλέξει και να αγοράσει κάποια υπηρεσία, να την βαθμολογήσει ή να σχολιάσει. Στην περιπτωση όπου ένας guest επιθυμεί να αγοράσει κάποια υπηρεσία θα παραπέμπεται στην πλατφόρμα εγγραφής. Οι χρήστες ενδέχεται να είναι γονείς που ψάχνουν για κάποια υπηρεσία, πάροχοι δραστηριοτήτων και υπηρεσίων. Δεν απαιτείται κάποια καταρτιση ή γνώση από την πλευρά του επισκέπτη παρά μόνο η εξοικείωση με την διαδικτυακή πλοήγηση και την χρήση ηλεκτρονικών υπολογιστών καθώς ίσως και η βασική γνώση αγγλικών.

#### Γονείς/Απλοί χρήστες (Parents/Simple users)

&nbsp;&nbsp;&nbsp;&nbsp;&nbsp;&nbsp;Οι απλοί χρήστες/γονείς έχουν κάνει εγγραφή(σχετικά με τη διαδικασία εγγραφής βλ. Λειτουργικές Απαιτήσεις) στην σελίδα έχουν αποκτήσει όνομα, κωδικό πρόσβασης και πλέον έχουν ταυτότητα στην πλατφόρμα. Η κατηγορία αυτή απαρτίζεται από τους ενδιαφερόμενους και πιθανούς αγοραστές των υπηρεσιών-δραστηριοτήτων που η σελίδα παρέχει. Εγγράφονται αποδεχόμενοι τους όρους χρήσης και συμπληρώνοντας μια φόρμα που αποτελείται από τα ακόλουθα πεδία: όνομα, επώνυμο, τηλέφωνο επικοινωνίας, διεύθυνση ηλεκτρονικού ταχυδρομείου, ταχυδρομικός κώδικας, περιοχή, username και κωδικό πρόσβασης, χωρίς να δέχονται κάποιο έλεγχο για την εγκυρότητα των στοιχείων τους. Έπειτα μπορούν να συνδέονται στον προσωπικό τους λογαριασμό  όπου ο κάθε χρήστης έχει το δικό του ηλεκτρονικό πορτοφόλι μέσω του οποίου μπορεί να πραγματοποιήσει τις αγορές του. Συγκεκριμένα στο ηλεκρονικό πορτοφόλι αποθηκεύεται η μονάδα συναλλαγής της εφαρμογής, επομένως για να ξεκινήσει τις αγορές του οφείλει να ανταλλάξει χρήματα για την αντίστοιχη μονάδα. Οι γονείς έχουν ό,τι δικαιώματα έχουν οι επισκέπτες καθώς επίσης το δικαίωμα να αγοράζουν, να βαθμολογούν τις υπηρεσίες καθώς και να γράφουν σχόλια ώστε να μοιράζονται την εμπειρία τους με την υπηρεσία. Η κατηγορία αυτή αφορά τους γονείς, συγγενείς και οικογενειακούς φίλους που επιθυμούν να αγοράσουν υπηρεσίες για τα παιδιά. Όπως και στην περίπτωση του επισκέπτη απαιτείται στοιχειώδης εμπειρία πάνω στην χρήση Η/Υ και του διαδικτύου αλλά και η βασική γνώση αγγλικών.

#### Πάροχοι (Providers)

&nbsp;&nbsp;&nbsp;&nbsp;&nbsp;&nbsp;Επιχειρήσεις που ενδιαφέρονται να διαθέσουν και να διαφημίσουν τις υπηρεσίες τους σε υποψήφιους αγοραστές. Η εγγραφή τους στην πλατφόρμα (σχετικά με τη διαδικασία εγγραφής βλ. Λειτουργικές Απαιτήσεις) περιλαμβάνει την πληρωμή ενός τέλους εγγραφής(όπως έχει αναφερθεί), την αποδοχή των όρων χρήσης και την συμπλήρωση μιας φόρμας με τα ακόλουθα πεδία : το πλήρες όνομα της επιχείρησης, το ΑΦΜ της επιχείρησης, ο αριθμός του τραπεζικού λογαριασμού της επιχείρησης, το ονοματεπώνυμο του υπεύθυνου, το τηλέφωνο του υπεύθυνου, το τηλέφωνο επιχείρησης, η περιοχή, η διεύθυνση, ο ταχυδρομικός κώδικας, το email επικοινωνίας και ο κωδικός πρόσβασης για τον λογαριασμό, ώστε να ελεγχθεί η ύπαρξη της επιχείρησης και η οικονομική της συνέπεια με την ταυτοποίηση των στοιχείων, εξασφαλιζοντας στην εφαρμογή αξιοπιστία αλλά και δίνοντας στους χρήστες σιγουριά για τις συναλλαγες τους. Οι πάροχοι προκειμένου να διαθέσουν την υπηρεσία τους στην σελίδα καλούνται να επιλέξουν και να αγοράσουν μηνιαία ή ετήσια πακέτα ανά υπηρεσία(βλ. Λειτουργικές Απαιτήσεις). Επίσης, σε αντίθεση με τους γονείς, δεν διαθέτουν πορτοφόλι και τα πακέτα δεν αγοράζονται έναντι της μονάδας συναλλαγής της εφαρμογής αλλά έναντι κανονικής χρηματικής μονάδας.Στο τέλος του μήνα καταχωρείται στον τραπεζικό τους λογαριασμό το ποσό απο τις πωλήσεις των παροχών τους.  Σ’ αυτή την κατηγορία ανήκουν επιχειρήσεις και οργανισμοί που διαθέτουν υπηρεσίες για παιδιά.

#### Διαχειριστές(Administrators)

&nbsp;&nbsp;&nbsp;&nbsp;&nbsp;&nbsp;Αυτοί οι χρήστες αποτελούν το κομμάτι της πλατφόρμας που ασχολείται με την δημιουργία και συντήρηση του γραφικού περιβάλλοντος της σελίδας, την διαχείριση της βάσης δεδομένων, την ταυτοποίηση των στοιχείων των επιχειρήσεων αλλά και την επίλυση διαφόρων προβλημάτων των χρηστών. Ο διαχειριστής έχει την δυνατότητα να τροποποιήσει όλες τις εγγραφές που υπάρχουν στην σελίδα(π.χ στοιχεία γονέων και παρόχων, στοιχεία εκδηλώσεων), να κάνει reset τον κωδικό κάποιου χρήστη, να κλειδώσει τον λογαριασμό κάποιου χρήστη για τον οποίο έχει γίνει αναφορά απο άλλους χρήστες ή να του αφαιρέσει ορισμένα δικαιώματα για ένα χρονικό διάστημα. Οι χρήστες αυτής της κατηγορίας οφείλουν να είναι εξοικειωμένοι με εργαλεία και γλώσσες προγραμματισμού σχετικές με την δημιουργία γραφικού περιβάλλοντος διαδικτυακών σελίδων και διαχείρισης βάσεων δεδομένων. Ακόμα οι διαχειριστές πρέπει να γνωρίζουν την νομοθεσία για τις διαδικτυακές εφαρμογές. 


## Λειτουργικές Απαιτήσεις

&nbsp;&nbsp;&nbsp;&nbsp;&nbsp;&nbsp;Αφού, λοιπόν, είδαμε τους χρήστες της εφαρμογής-πλατφόρμας μας,ας δούμε και τον τρόπο που αυτοί μπορουν να αλληλεπιδράσουν και να λειτουργήσουν μέσα σε εκείνη. Παρακάτω συνεπώς, αναλύονται όλες εκείνες οι απαιτήσεις προς το σύστημα μας για την λειτουργικότητα που αυτό προσφέρει σε όλο το φάσμα των εμπλεκόμενων, ξεκινόντας από τη βασικότερη απαίτηση κατά τη δική μας άποψη για την βέλτιστη εμπειρία των χρηστών μας.

&nbsp;

#### Προβολή παροχών
&nbsp;&nbsp;&nbsp;&nbsp;&nbsp;&nbsp;Με βάση τη σύμφωνη γνώμη της ομάδας μας, η βασικότερη απαίτηση είναι η παροχή δυνατότητας στον χρήστη οργάνωσης και προβολής των γεγονότων και των υπηρεσιών που φιλοξενούνται στην πλατφόρμα μας κατά τη δική του επιθυμία και ενδιαφέρον. Συνεπώς θα δίνεται η δυνατότητα στο χρήστη να περιηγείται στις διαθέσιμες παροχές μέσω πλήθους κατηγοριών που θα τις ομαδοποιούν με βάση τόσο το είδος(πχ. Παιδικά θέατρα, παιδότοποι, μουσεία, παιδικά workshops) όσο κι άλλες ιδιότητες αυτών όπως τοποθεσία, πάροχο της υπηρεσίας, συνιστάμενη ηλικία, τιμή και πρόσφατη καταναλωτική προτίμηση(hot trend).  

&nbsp;

#### Εγγραφές
Για να κάνουμε όσο τον δυνατόν ευκολότερη και απλούστερη την εγγραφή και σύνδεση στην πλατφόρμα και οι δύο επιλογές θα υπάρχουν στην αρχική σελίδα ώστε να μπορούν να γίνουν άμεσα. Οι επιλογές θα τιτλοφορούνται ως sign up και log in και θα έχουν διαφορετικό χρωματισμό, ώστε να μη δημιουργείται σύγχυση ακόμα και για άτομα που δεν είναι εξοικειωμένα με τη χρήση ηλεκτρονικών υπηρεσιών. Όσον αφορά την εγγραφή, μετά την επιλογή ”sign up” θα υπάρχει διαχωρισμός: ο εγγραφόμενος θα διαλέγει μεταξύ απλού χρήστη (γονέα) και παρόχου και έτσι θα κατευθύνεται στην αντίστοιχη φόρμα. Αντιθέτως, για τη σύνδεση θα χρησιμοποιούμε κοινή φόρμα για τα δύο είδη χρηστών. Θα επιτρέπουμε επίσης τη σύνδεση των χρηστών-γονέων μέσω των email τους εκτός από το username και θα τους παρέχουμε τη δυνατότητα να βλέπουν το password τους καθώς το πληκτρολογούν. 

&nbsp;

#### Είσοδος και ανώνυμη περιήγηση στη πλατφόρμα
&nbsp;&nbsp;&nbsp;&nbsp;&nbsp;&nbsp; Σχετικά με την είσοδο στην πλατφόρμα και την περιήγηση σε αυτή, όλοι οι ενδιαφερόμενοι θα είναι αρχικά ανώνυμοι χρήστες(guest) και θα έχουν τη δυνατότητα να  περιηγηθούν στην πλατφόρμα χωρίς να υπάρχει η απόκρυψη κάποιου περιεχομένου από αυτό που παρουσιάζεται σε οποιονδήποτε συνδεδεμένο χρήστη. Σύνδεση όμως θα απαιτείται για οποιαδήποτε ενέργεια στην πλατφόρμα, όπως βαθμολόγηση, σχολιασμός, αγορά εισιτηρίου. Σε οποιαδήποτε από τις παραπάνω περιπτώσεις ο ανώνυμος χρήστης θα καλείται να συνδεθεί στην πλατφόρμα προτού συνεχίσει. Τέλος όλοι οι ενδιαφερόμενοι τις πλατφόρμας (πάροχοι ή χρήστες) θα μπορούν να συνδεθούν οπουδήποτε κι αν βρίσκονται σε αυτή μέσω επιλογής login. 

&nbsp;

#### Περιήγηση παροχών στην πλατφόρμα
&nbsp;&nbsp;&nbsp;&nbsp;&nbsp;&nbsp;Για τους παρόχους, η περιήγηση στην πλατφόρμα θα είναι περιορισμένη. Δεδομένης της δυνατότητας περιήγησης σε όλη την πλατφόρμα ως ανώνυμος χρήστης αλλά και της δυνατότητας δημιουργίας προσωπικού λογαριασμού χρήστη, η περιήγηση ως πάροχος θα περιορίζεται μονάχα στις παροχές που τον αφορούν. Σε αυτές θα μπορεί να αλλάξει οποιαδήποτε από τα περιγραφικά χαρακτηριστικά, την τιμή της παροχής μέσω επιλογής edit δίπλα σε κάθε χαρακτηριστικό, καθώς και να απαντήσει ως πάροχος στα σχόλια των χρηστών για τις παροχές του χωρίς όμως να του δίνεται η δυνατότητα διαγραφής σχολίων των χρηστών. Τέλος, θα του παρέχεται η δυνατότητα να ανανεώνει τη διάρκεια ζωής της παροχής του στην πλατφόρμα μας ανάλογα με τις πολιτικές που τη διέπουν(βλ. πολιτική εφαρμογής).

&nbsp;

#### Εισαγωγή παροχών
&nbsp;&nbsp;&nbsp;&nbsp;&nbsp;&nbsp;Με οδηγό την βασικότερη απαίτηση μας, το σύστημα μας θα παρέχει στους παρόχους-πελάτες μας έναν ολοκληρωμένο τρόπο εισαγωγής των γεγονότων και των παροχών τους. Ένας πάροχος, αφού συνδεθεί στην πλατφόρμα και μεταβεί μέσω της κατάλληλης επιλογής από το μενού που του παρέχεται στην σελίδα εισαγωγής νέας παροχής,  θα μπορεί μέσω των κωδικών που θα λαμβάνει(βλ. Επιχειρηματική βιωσιμότητα, Λειτουργικές Απαιτήσεις/Αγορα κωδικών) να δημιουργήσει ένα καινούργιο προϊόν-παροχή στην πλατφόρμα μας μέσω κατάλληλων φορμών και πεδίων στα οποία θα μπορεί να παρέχει πληροφορίες για την παροχή του. Οι πληροφορίες αυτές θα μπορούν να είναι κείμενο περιγραφής της παροχής, φωτογραφίες ή/και μικρής διάρκειας βίντεο. Απαραίτητη πληροφορία που θα ζητείται από τους παρόχους κατά τη δημιουργία του προϊόντος-παροχής θα είναι η εισαγωγή λέξεων κλειδιών που θα περιγράφουν το προϊόν ως προς τις ιδιότητες που απαιτούνται κι από την παραπάνω βασική απαίτηση. Μετά την συμπλήρωση όλων των απαραίτητων φορμών ο πάροχος θα επιβεβαιώνει ότι θέλει να καταχωρήσει την παροχή του και η διαδικασία θα ολοκληρώνεται. Τέλος, για την προστασία των πνευματικών δικαιωμάτων των παρόχων μας και για την αποφυγή εκμετάλλευσης των φωτογραφιών τους από τρίτους το σύστημα μας θα εισάγει αυτόματα σε αυτές ένα υδατογράφημα του ονόματος αυτών όπως έχει καταχωρηθεί με την είσοδο των στοιχείων τους.

&nbsp;

#### Περιήγηση και δυνατότητες διαχειριστών
&nbsp;&nbsp;&nbsp;&nbsp;&nbsp;&nbsp;Σημαντικότατο ρόλο στο σύστημα μας, έχουν οι διαχειριστές. Όπως είναι λογικό, σε μια πλατφόρμα στην οποία ευελπιστούμε να συμμετέχουν χιλιάδες ή και εκατομμύρια χρηστών ο συντονισμός, η επίλυση προβλημάτων και η εφαρμογή των κανόνων που διέπουν τη χρήση της πλατφόρμας είναι καθοριστικής σημασίας. Ως εκ τούτου, οι διαχειριστές του συστήματος θα πρέπει να εφοδιαστούν με όλα τα κατάλληλα εργαλεία και δυνατότητες. Για το σκοπό αυτό οι διαχειριστές με την είσοδο τους στη πλατφόρμα θα έχουν πλήρη εποπτεία των στοιχείων αυτής και θα μπορούν να περιηγηθούν στην πλήρη έκταση της. Θα μπορούν δηλαδή να ακολουθούν και να βλέπουν τα ίδια μονοπάτια που βλέπει κι ακολουθεί και ο κάθε απλός χρήστης και να δρα ως τέτοιος, ενώ θα έχουν και πλήρη εποπτεία του περιβάλλοντος που χρησιμοποιούν οι πάροχοι. Ταυτόχρονα οι διαχειριστές θα μπορούν να επεμβαίνουν άμεσα και να αλλάζουν στοιχεία της πλατφόρμας (όπως έχει ήδη αναφερθεί στην κατηγορία Χρήστες) με απευθείας επέμβαση από τη σελίδα που βρίσκονται (κι είναι όπως τη βλέπει και ο χρήστης) μέσω επιλογής edit. Επίσης οι διαχειριστές της σελίδας θα είναι υπεύθυνοι για την ομαλή λειτουργία της πλατφόρμας και την διατήρηση της τάξης σε αυτή και συνεπώς θα έχουν κάθε δικαίωμα να πράξουν εφαρμόζοντας τους κανονισμούς κατά τη δική του αντίληψη, κι ως εκ τούτου θα μπορούν να εξετάζουν τις αναφορές των χρηστών οι οποίες θα τους εμφανίζονται σε ειδική κατηγορία μη ορατή από τους υπόλοιπους χρήστες και να δρουν αναλόγως κατευθείαν μέσα από το περιβάλλον της πλατφόρμας με την ύπαρξη ειδικών επιλογών μόνο γι αυτούς (πχ. Αφαίρεση σχολίων, αποκλεισμός χρήστη κ.α.).

&nbsp;

#### Αγορά εισιτηρίων
&nbsp;&nbsp;&nbsp;&nbsp;&nbsp;&nbsp;Για την αγορά εισιτηρίων δεν θα παρέχεται κάποια δυνατότητα κράτησης αυτών, παρά μόνο η άμεση αγορά και πληρωμή τους. Ο χρήστης αφού βρίσκει την παροχή η οποία τον ενδιαφέρει και μεταβαίνει στην ανάλογη σελίδα θα μπορεί να αγοράσει ένα η περισσότερα εισιτήρια ανάλογα με τη διαθεσιμότητα και τους πόντους που διαθέτει στο ηλεκτρονικό πορτοφόλι του. Θα επιλέγει την ανάλογη ποσότητα κι εάν η συναλλαγή του μπορεί να πραγματοποιηθεί θα ολοκληρώνεται και ο χρήστης θα κατεβάζει στο τερματικό του ένα pdf που θα περιέχει τα στοιχεία του εισιτηρίου κι ένα barcode το οποίο θα πιστοποιεί την αυθεντικότητα του. Διαφορετικά θα παρουσιάζεται στο χρήστη ένα μήνυμα στο οποίο θα εξηγούνται οι λόγοι αδυναμίας ολοκλήρωσης της αγοράς. Για τη διαφύλαξη της σωστής λειτουργίας του συστήματος, ο έλεγχος της διαθεσιμότητας θα είναι αυστηρός και συνεχής, έτσι ώστε να αποφευχθούν φαινόμενα όπως η ταυτόχρονη αγορά του τελευταίου εισιτηρίου.

&nbsp;

#### Αγορά πόντων
&nbsp;&nbsp;&nbsp;&nbsp;&nbsp;&nbsp;Όσον αφορά την αγορά πόντων για το ηλεκτρονικό πορτοφόλι στο οποίο θα βασίζονται οι συναλλαγές των χρηστών στην πλατφόρμα μας(βλ. πολιτική εφαρμογής), οι χρήστες θα μπορούν μετά την σύνδεση τους στην πλατφόρμα να εισέρχονται μέσα σε ένα ειδικό περιβάλλον στο όποιο θα κάνουν χρήση της πιστωτικής τους κάρτας για την αγορά πόντων. Συγκεκριμένα θα επιλέγουν το επιθυμητό ποσό, θα εισάγουν τον αριθμό της κάρτας τους και ύστερα από επιβεβαίωση της αντίστοιχης τράπεζας οι πόντοι θα πιστώνονται στο πορτοφόλι του. Στο ειδικό αυτό περιβάλλον οι συναλλαγές θα προστατεύονται από τυχόν κακόβουλες ενέργειες τρίτον μέσω ισχυρής κρυπτογράφησης.

&nbsp;

#### Αγορά κωδικών
&nbsp;&nbsp;&nbsp;&nbsp;&nbsp;&nbsp; Όπως έχει αναλυθεί ήδη παραπάνω, οι πάροχοι για να εισάγουν τις παροχές τους στην πλατφόρμα μας θα πρέπει να έχουν στην κατοχή τους κωδικούς ανάλογους του είδους και της διάρκειας της εκάστοτε παροχής. Για την αγορά αυτών των κωδικών, ο κάθε πάροχος θα επιλέγει από το βασικό μενού του την επιλογή αγορά κωδικών και θα μεταφέρετε σε ένα ασφαλές περιβάλλον (ανάλογο με το περιβάλλον που χρησιμοποιούν οι χρήστες για την αγορά πόντων) όπου θα μπορεί με χρήση πιστωτικής κάρτας να αγοράσει τον επιθυμητό κωδικό μέσα από τις διάφορες επιλογές που θα του δίνονται όπως αυτές αναφέρονται παραπάνω(βλ. Επιχειρηματική βιωσιμότητα). Μετά την επιβεβαιωση της συναλλαγής και την αγορά του κωδικού, ο κωδικός θα αναγράφεται σε κατάλληλο pop up παράθυρο. Ο κωδικός αυτός θα πρέπει να αποθηκεύεται από το χρήστη καθώς δεν θα υπάρχει η δυνατότητα ανάκτησής του μετά από κλείσιμο του παραθύρου. Το παραπάνω ασφαλές περιβάλλον θα προστατεύει τις συναλλαγές από τυχόν κακόβουλες ενέργειες τρίτον μέσω ισχυρής κρυπτογράφησης.

&nbsp;

#### Αξιολόγηση και σχολιασμός παροχών
&nbsp;&nbsp;&nbsp;&nbsp;&nbsp;&nbsp;Σε μια προσπάθεια προώθησης του σωστού επαγγελματισμού και με σεβασμό ως προς το πελάτη-χρήστη της πλατφόρμας μας, θεωρούμε πολύ σημαντική την δυνατότητα του χρήστη τόσο να βαθμολογεί όσο και να σχολιάζει την εκάστοτε παροχή. Με τον τρόπο αυτό και μέσω της μεγαλύτερης προβολής των παρόχων και των εκδηλώσεων με υψηλές βαθμολογίες, θα προσπαθήσουμε να επιτύχουμε τον σκοπό μας και να προσφέρουμε στους χρήστες την καλύτερη δυνατή εμπειρία. Ταυτόχρονα όμως θα δίνουμε την δυνατότητα στον πάροχο της εκάστοτε παροχής να μπορεί να απαντά στα σχόλια που γίνονται από τους χρήστες με στόχο να βοηθήσουμε και τους παρόχους στη βελτίωση των υπηρεσιών τους μέσα από την επαφή με τους χρήστες της πλατφόρμας. Τέλος, όσον αφορά τα σχόλια θεωρούμε υποχρέωση μας την δυνατότητα αναφοράς σχολίων τα οποία είτε δε συνάδουν με το σκοπό της πλατφόρμας είτε εμπεριέχουν υβριστικές, ρατσιτικές ή άλλου είδους επιθετικές συμπεριφορές. Οι αναφορές αυτές θα εξετάζονται από τους διαχειριστές του συστήματος και ύστερα από προσεκτική εξέταση τους τα σχόλια θα αφαιρούνται(βλ. Περιήγηση και δυνατότητες διαχειριστών).

&nbsp;

#### Διαλειτουργικότητα με υπηρεσία χαρτών
&nbsp;&nbsp;&nbsp;&nbsp;&nbsp;&nbsp;Όπως έχει ήδη αναφερθεί η πλατφόρμα μας θα παρέχει στους χρήστες τη δυνατότητα γεωγραφικού περιορισμού στην αναζήτηση και στην προβολή των διαθέσιμων παροχών. Συμπληρωματικά σε αυτό η πλατφόρμα μας θα πρέπει να παρέχει διαλειτουργικότητα με κάποια online υπηρεσία χαρτών, με σκοπό τη διευκόλυνση των χρηστών να επιλέξουν τις παροχές που τους βολεύουν αλλά και την διευκόλυνση πρόσβασης σε αυτές που έχουν ήδη επιλέξει. Συγκεκριμένα για κάθε παροχή θα υπάρχει ένα widget στο οποίο θα δρα η online υπηρεσία χαρτών και οι χρήστες θα μπορούν να δουν την ακριβή τοποθεσία της παροχής και να λάβουν πληροφορίες για το πως θα φτάσουν σε αυτή. 

&nbsp;

## Μη-Λειτουργικές Απαιτήσεις
Oι απαιτήσεις του συστήματός μας όμως δεν τελείωνουν εδώ. Υπάρχουν ακόμα ζητήματα που οφείλουμε να λάβουμε υπόψιν μας και να τα διευθετύσουμε. Γι αυτό το λόγο παρακάτω παρουσιάζονται, χωρισμένες σε κατηγορίες, οι μη λειτουργικές απαιτήσεις που θα πρέπει να ικανοποιεί η πλατφόρμα που πρόκειται να υλοποιήσουμε:

#### Διαθεσιμότητα
1. Θα πρέπει να λειτουργεί αδιάλειπτα. Ωστόσο η ανθρώπινη παρέμβαση θα είναι απαραίτητη για την ανάνηψη του συστήματος σε περίπτωση σφάλματος που έχει ως αποτέλεσμα την διακοπή λειτουργίας της.  

#### Ασφάλεια
1. Οποιαδήποτε πραγματοποίηση συναλλαγής προϋποθέτει την εγγραφή του χρήστη. Κάθε εγγεγραμμένος χρήστης θα έχει όνομα εισόδου και κωδικό πρόσβασης.
2. Η επικοινωνία μεταξύ οποιουδήποτε χρήστη και της πλατφόρμας θα είναι κρυπτογραφημένη( HTTPS ).
3. Τόσο ο κωδικός πρόσβασης όσο και άλλα ευαίσθητα προσωπικά δεδομένα θα αποθηκεύονται με ασφάλεια( δηλαδή θα αποθηκεύονται κρυπτογραφημένα στη βάση δεδομένων με χρήση salt-and-hashing ).
4. Στο πλαίσιο προστασίας των προσωπικών δεδομένων και τήρησης της αντίστοιχης νομοθεσίας, δεν θα επιτρέπεται η επεξεργασία αυτών (όπως η χρήση τους για εξαγωγή πληροφοριών) και η ανακοίνωση τους σε τρίτους.

#### Ευελιξία – Απόδοση
1.	Θα πρέπει να παρέχει απόκριση πραγματικού χρόνου.
2.	Θα πρέπει να έχει τη δυνατότητα να υποστηρίζει πολλές δοσοληψίες ταυτόχρονα, αντιμετωπίζοντας αποδοτικά όμως καταστάσεις ανταγωνισμού που μπορεί να προκύψουν.
3.	Ευκολία συντήρησης και επέκτασης. Η πλατφόρμα θα δομηθεί με τέτοιο τρόπο ώστε να αυτοματοποιεί όσον το δυνατόν περισσότερες λειτουργίες και να καθιστά διαχειρίσιμη την διαδικασία εφαρμογής αλλαγών σε αυτή.

#### Χρηστικότητα
1. Το σύστημα θα πρέπει να είναι φιλικό στη χρήση. Αυτό θα επιτευχθεί με τον σχεδιασμό διεπαφής χρήστη που καθιστά εύκολο τον χειρισμό του ακόμα και από άτομα με λίγες τεχνολογικές γνώσεις. Επιπροσθέτως, θα παρέχονται στην οθόνη παράθυρα βοήθειας όπου αυτό κριθεί αναγκαίο. 


## Παραδοχές/Περιορισμοί
Τέλος, είμαστε υποχρεωμένοι να προβούμε σε ορισμένες παραδοχές-περιορισμούς τόσο για τη έγκαιρη ολοκλήρωση της εφαρμογής όσο και για το βέλτιστο τελικό αποτέλεσμα. Αυτές αφορούν είτε ζητήματα υλοποίησης είτε ζητήματα κατά τη χρήση της εφαρμογής και είναι οι εξής :
1.	Θα υποστηρίζεται η αγορά μόνο ακέραιου αριθμού πόντων.
2. Εφόσον γίνει η συναλλαγή πόντων χρημάτων, δεν μπορεί να υπάρξει αντίστροφη διαδικασία
3.	Η πιστοποίηση των στοιχείων των παρόχων γίνεται με κάποια μη αυτοματοποιημένη διαδικασία που δεν υλοποιείται από την πλατφόρμα μας.   
4. Δε θα υποστηρίζεται η σύνδεση των χρηστών από άλλους ήδη υπάρχοντες λογαριασμούς, όπως πχ από μέσα κοινωνικής δικτύωσης 



